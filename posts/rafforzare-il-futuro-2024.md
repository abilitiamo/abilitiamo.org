---
title: "Rafforzare il futuro di Cascina Cristina e Abilitiamo Autismo"
author: "Socio di Abilítiamo"
date: "2024-07-01"
image: "/news/immagine-capacity-building.png"
---

Siamo felici di annunciare che Abilitiamo Autismo ODV ha ricevuto un contributo dalla [Fondazione Provinciale della Comunità Comasca](https://www.fondazione-comasca.it/progetto/rafforzare-il-futuro-strategie-a-supporto-di-chi-lavora-per-il-benessere-della-persona-adulta-con-a/) per un progetto di capacity building!

Associazione Abilitiamo Autismo ODV opera sul territorio della provincia di Como dal 2017 con l’obiettivo di migliorare la qualità di vita delle persone adulte con autismo e delle loro famiglie. Grazie al contributo delle istituzioni, il supporto di numerosi volontari e la generosità della Comunità pastorale San Vincenzo di Cantù, l’associazione ha avviato importanti servizi sociosanitari presso Cascina Cristina (Fecchio).

Con la tua donazione sosterrai un progetto volto a rafforzare le competenze di dipendenti e volontari dell’organizzazione in tre ambiti: (1) raccolta fondi, (2) comunicazione e (3) qualità dei processi di lavoro.

Il progetto, coordinato da Tommaso Elli (volontario e membro del [CDA](/organizzazione/)), prevede il coinvolgimento di differenti professionisti tra cui fundraiser, designer della comunicazione e designer dei servizi, esperti di gestione aziendale e formatori. Questo importante passo ci aiuterà a diventare un'organizzazione più resiliente e sostenibile, permettendoci di continuare a migliorare la qualità di vita delle persone adulte con autismo e delle loro famiglie!

Grazie a tutti coloro che credono nella nostra missione e ci supportano!

##### Come supportare il progetto?
Puoi supportare il procetto donando [attraverso questa pagina](https://bit.ly/aa-fpcc-2024-07).