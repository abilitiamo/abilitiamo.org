---
title: 'Cena di beneficenza al Teatro Sociale'
author: 'Socio di Abilítiamo'
date: '2021-10-02'
coverImage: '/news/cena-teatro-sociale.jpg'
---


Nella serata del giorno primo di ottobre 2021 si è svolta una partecipatissima cena di beneficenza organizzata da Abilítiamo.

La cena ha avuto luogo nella splendida cornice della sala bianca del teatro Sociale di Como. La serata è trascorsa piacevolmente con proiezioni e numerosi interventi di soci ed esperti per far conoscere il progetto di Abilítiamo e le problematiche legata alla sindrome dello spettro autistico.
In particolare, la dott.ssa Dafne Rigoldi (membro del comitato scientifico di Abilítiamo) ha descritto le problematiche delle persone adulte con autismo e delle loro famiglie, L'arch. Barbara Marelli ha illustrato le ultime novità riguardo il progetto di restauro di Cascina Cristina.

Molte le autorità che hanno partecipato all’evento, fra cui: il Ministro **Erika Stefani**, il Sindaco della città di Como **Mario Landriscina**, il Sottosegretario con delega ai rapporti con il Consiglio Regionale **Fabrizio Turba**, il Sottosegretario di Stato all'Interno **Nicola Molteni**, l’Assessore Regionale **Alessandra Locatelli**, il Consigliere regionale **Angelo Clemente Orsenigo**, il Consigliere di Fondazione Cariplo **Enrico Lironi** e il Presidente di Cassa Rurale **Angelo Porro**.  L’evento è stata l’occasione per consegnare targhe di riconoscimento a chi in particolare modo ha sostenuto la nostra associazione, fra cui il Presidente Porro e il Rotary Club Cantù.